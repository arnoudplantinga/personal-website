Hieronder vind je een korte uitleg over hoe je het programma GPower kunt gebruiken om een poweranalyse uit te voeren voor een correlationeel of experimenteel onderzoek.

# Downloaden

[http://www.gpower.hhu.de/fileadmin/redaktion/Fakultaeten/Mathematisch-Naturwissenschaftliche_Fakultaet/Psychologie/AAP/gpower/GPowerWin_3.1.9.2.zip](http://www.gpower.hhu.de/fileadmin/redaktion/Fakultaeten/Mathematisch-Naturwissenschaftliche_Fakultaet/Psychologie/AAP/gpower/GPowerWin_3.1.9.2.zip)

# Correlatie

Voor een correlatie kun je als volgt een poweranalyse uitvoeren:

1.  Kies bij *Test family* voor *t tests*.
2.  Kies bij *Statistical test* voor *Correlation: Point biserial model*.
3.  Kies bij *Tail(s)* voor *Two* (voor een two-tailed test).
4.  Vul bij *Effect size* de correlatie in die je verwacht of die je minimaal wil kunnen detecteren (bijv. 0.2).
5.  Vul bij *Power* bijvoorbeeld 0.8 in.
6.  Klik op *Calculate* en bij *Total sample size* vind je het benodigde aantal proefpersonen.

# T-test voor twee onafhankelijke groepen

Voor een *t*-test kun je de effect size Cohen’s *d* gebruiken:

1.  Kies bij *Test family* voor *t tests*.
2.  Kies bij *Statistical test* voor *Means: Difference between two independent means (two groups)*.
3.  Kies bij *Tail(s)* voor *Two* (behalve als je zeker weet dat je alleen geïnteresseerd bent in één richting én je dat gepreregistreerd hebt).
4.  Vul bij *Effect size* de Cohen’s d in die je verwacht of minimaal wil kunnen detecteren (bijv. 0.2).
5.  Vul bij *Power* bijvoorbeeld 0.8 in.
6.  Klik op *Calculate* en bij *Total sample size* vind je het benodigde aantal proefpersonen.
